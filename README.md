MOS
===
https://bitbucket.org/flakas/operacin-s-sistemos/src

Užduočiai atlikti reikia realizuoti suprojektuotą sistemą, parašant programą, modeliuojančią jos veikimą. Programa turi atitikti sistemos projektą. Jei realizuojant pasirodys, kad reikia dėl vienų ar kitų priežasčių taisyti projektą (kažkas nebuvo numatyta ar pan.), tą galima daryti, tačiau nekeičiant užduoties esmės. Atsiskaitymo metu tuomet reikės parodyti ir paaiškinti atliktus pakeitimus.
 
Parašyta programa turi pademonstruoti multiprogramiškumą su stebimais žingsniais - kreipiniais į operacinės sistemos branduolio primityvus. Turi būti parengtas prasmingas programų jūsų operacinei sistemai paketas, demonstruojantis specifines jūsų varianto sistemos savybes (swapping'ą, darbą su failais ir kt.).
 
Operacinės sistemos procesai negali būti realizuojami naudojant modelio vykdymo aplinkos (i.e. Java, Windows) gijas ar procesus. Tačiau vykdymo aplinkos gijos ar procesai gali būti naudojami lygiagrečiai veikiančios aparatūros modeliavimui ar pagalbiniams tikslams.
 
Programuojama gali būti bet kuria programavimo kalba. Vartotojo sąsaja gali būti tiek grafinis (GUI), tiek komandinis (CMD). Programos išeities tekstai (source kodas) turi būti tvarkingi, parašyti laikantis struktūrinio (ar objektinio) programavimo reikalavimų.
 
Atsiskaitymo metu reikės pateikti sistemos projektą iš trečios dalies. Jei reikia, projekte gali būti atlikti pataisymai ar pakeitimai, nekeičiant pasirinkto užduoties varianto esmės. Reikės pademonstruoti ir paaiškinti sistemos veikimą, pademonstruoti multiprogramiškumą, parodyti ir paaiškinti programos išeities tekstus (source kodą), atsakyti į klausimus, susijusius tiek su dalykine sritimi, tiek realizacija, paaiškinti, kaip realizuotos suprojektuotos sistemos dalys, mokėti atlikti nedidelius pakeitimus.
